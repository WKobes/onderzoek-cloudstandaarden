# Inleiding

## Aanleiding

In uw offerteaanvraag schetst u de context van de beoogde opdracht via de [kamerbrief Rijksbreed cloudbeleid 2022](https://open.overheid.nl/documenten/ronl-a79331dc7c088f2cb6259f591c3b4f2fbcc9b5f1/pdf) en de belangrijke rol van standaardisatie en in het bijzonder standaarden voor portabiliteit van gegevens, cloud-interoperabiliteit en informatieveiligheid.

Bureau Forum Standaardisatie zet namens Forum Standaardisatie de beoogde opdracht uit met de volgende opdrachtomschrijving:

> Om de digitale overheid gevraagd en ongevraagd te kunnen adviseren over standaardisatie voor de Cloud, wil het Forum Standaardisatie graag een beeld krijgen van de standaarden die van strategisch belang zijn voor het Cloudbeleid. In het bijzonder wil Forum Standaardisatie weten welke cruciale standaarden al bestaan, welke nog moeten worden gespecificeerd, en op welke (Europese en internationale) standaardisatie- activiteiten de overheid nog invloed op kan en zou moeten uitoefenen.

## Brief Rijksbreed Cloudbeleid 2022

In deze brief wordt geïnformeerd over het Rijksbrede cloudbeleid 2022. Dit beleid richt zich op het gebruik van publieke clouddiensten door de Rijksoverheid, als vervanging van het eerdere beleid uit 2011 dat de focus legde op private clouddiensten.

Hoofdpunten:

1.  **Overheidsdiensten** mogen onder bepaalde voorwaarden en uitzonderingen gebruik maken van publieke clouddiensten.

2.  **Verwerking van persoonsgegevens** in publieke clouddiensten vereist een goedgekeurde pre-scan gegevens-beschermingseffectbeoordeling. Bij een hoog risico is een volledige data protection impact assessment noodzakelijk.

3.  Elk **departement** is zelf verantwoordelijk voor het inzicht in de risico’s van het gebruik van publieke cloud toepassingen.

4.  Er komt een “implementatierichtlijn risicoafweging cloudgebruik” voor het einde van 2022.

5.  Overheidsentiteiten die niet tot de Rijksdienst behoren, wordt geadviseerd het Rijksbeleid te volgen.

6.  **Uitzonderingen**: Publieke clouddiensten mogen niet worden gebruikt voor staatsgeheim gerubriceerde informatie. Het Ministerie van Defensie valt niet onder dit beleid.

7.  **Voorwaarden**:

    - Departementen moeten hun eigen cloudbeleid formuleren.

    - Een relevante risicoafweging is vereist.

    - Jaarlijkse rapportage over het gebruik van publieke clouddiensten aan CIO Rijk.

    - Er moet een ‘exit strategie’ zijn in overeenkomsten met cloudleveranciers.

    - Clouddienstverlening moet voldoen aan bestaande ICT-voorwaarden.

    - Cyberveiligheid is essentieel, vooral met betrekking tot gegevensverwerking in andere landen.

    - Besluitvorming moet openbaar zijn volgens de Wet Open Overheid.

    - Opslag en verwerking van persoonsgegevens moet in lijn zijn met de AVG.

    - Extra bescherming is vereist voor bijzondere persoonsgegevens.

De brief benadrukt het belang van een evenwichtige benadering, waarbij gebruik wordt gemaakt van de voordelen van publieke clouddiensten terwijl de risico's worden beheerst

## Hoofdvraag

Wij vragen de opdrachtnemer om een onderzoek uit te voeren dat een beeld geeft van de Europese, internationale en nationale standaarden en standaardisatieactiviteiten die relevant zijn voor Cloud platformen, systemen en diensten. Tevens vragen wij aan de opdrachtnemer om ‘witte vlekken’ te identificeren, dat wil zeggen domeinen waar open standaarden voor de Cloud nodig zijn maar nog niet bestaan.

## Deelvragen

Hierbij vraagt u ons de volgende onderzoeksvragen te beantwoorden:

1.  Welke Europese, internationale en nationale standaarden bestaan er voor Cloud, in het bijzonder voor Cloud-interoperabiliteit, dataportabiliteit, informatieveiligheid en processen?

2.  Welke Europese, internationale en nationale Cloud-standaarden zijn nog in ontwikkeling, of gepland?

3.  Zijn er witte vlekken? Dat wil zeggen, Cloud-technologieën of - toepassingen waar open standaarden nodig zijn, maar nog niet bestaan en nog niet ontwikkeling zijn?

4.  Op welke (Europese en internationale) standaardisatieactiviteiten voor Cloud zou de overheid of de private sector in Nederland invloed op moeten uitoefenen? Bijvoorbeeld omdat zij zich bewegen in een richting die niet overeenstemt met Nederlandse waarden zoals openheid, inclusie, veiligheid, privacy, digitale soevereiniteit, en een evenwichtige markt? En is dat nog mogelijk?

## Aanpak en betrokkenen

Voor dit onderzoek zijn allereerst bestaande onderzoeken en bronnen geanalyseerd. (zie bijlage 1). Vervolgens hebben er individuele interviews plaatsgevonden met experts op het gebied van standaarden, normeringen, digitale identiteit, Europese en Nederlandse digitale ontwikkelingen en ontwerp en architectuur. De gesprekken hebben plaatsgevonden van medio oktober tot medio november. Hiermee is een beeld ontstaan van de huidige stand van zaken met betrekking tot standaarden voor Regie op Gegevens en meningen die op dat moment leefde. De opgehaalde inzichten uit de gesprekken zijn geanalyseerd en vergeleken met de bestaande informatie en onderzoeken. Op basis hiervan zijn vervolgens de conclusies en aanbevelingen uit deze verkenning opgesteld. Daarna is op 1 december een expert bijeenkomst geweest waarin de resultaten van de verkenning zijn gepresenteerd en verschillende vraagstukken zijn besproken. De resultaten en individuele opmerkingen van de experts tijdens en na de expertbijeenkomst zijn zoveel mogelijk verwerkt in dit eindrapport.

**Tabel 1**

*Aanpak verkenning*

<table>
<colgroup>
<col style="width: 20%" />
<col style="width: 40%" />
<col style="width: 27%" />
<col style="width: 12%" />
</colgroup>
<tbody>
<tr class="odd">
<td><strong>Wat</strong></td>
<td><strong>Activiteit</strong></td>
<td><strong>Resultaat</strong></td>
<td><strong>Wanneer</strong></td>
</tr>
<tr class="even">
<td><strong>Voorbereiding</strong></td>
<td><p>Gesprekken met opdrachtgever en adviseurs van deze voor afkadering</p>
<p>Desk research</p>
<p>Benaderen experts</p></td>
<td>Duidelijke focus en afkadering onderzoek</td>
<td>Oktober 2022</td>
</tr>
<tr class="odd">
<td><strong>Onderzoek</strong></td>
<td>Individuele (online) gesprekken<br />
met 10 experts</td>
<td>Kennis, meningen en ideeën experts ophalen</td>
<td>Oktober-November 202</td>
</tr>
<tr class="even">
<td><p><strong>Analyse en opmaak</strong></p>
<p><strong>conceptrapport</strong></p></td>
<td>Analyseren en verwerken resultaten interviews en deskresearch</td>
<td><p>Beeld van de huidige stand</p>
<p>van zaken</p></td>
<td>November 2022</td>
</tr>
<tr class="odd">
<td><strong>Toetsing en validatie</strong></td>
<td><p>Delen conceptrapport met<br />
experts voor feedback</p>
<p>Organiseren expert bijeenkomst voor discussie inzichten, aanbevelingen en vragen</p></td>
<td>Verdieping op de resultaten, aanvullende inzichten en validatie door experts</td>
<td>November- December 2022</td>
</tr>
<tr class="even">
<td><strong>Definitief eindrapport</strong></td>
<td>Verwerken feedback experts en inzichten expert bijeenkomst</td>
<td>Gevalideerde verkenning<br />
naar benodigde standaarden</td>
<td>December 2022- Maart 2023</td>
</tr>
</tbody>
</table>

*Betrokken experts*

Onderstaande experts zijn geraadpleegd voor deze verkenning. In de selectiecriteria is rekening gehouden met een representatie van experts vanuit diverse (overheids)organisaties en aanverwante organisaties die betrokken zijn bij het thema Regie op Gegevens. Het betreft de volgende experts:

- 

## Leeswijzer

