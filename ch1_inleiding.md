# Inleiding

## Aanleiding

In uw offerteaanvraag schetst u de context van de beoogde opdracht via de kamerbrief Rijksbreed cloudbeleid 2022 en de belangrijke rol van standaardisatie en in het bijzonder standaarden voor portabiliteit van gegevens, cloud-interoperabiliteit en informatieveiligheid.

Bureau Forum Standaardisatie zet namens Forum Standaardisatie de beoogde opdracht uit met de volgende opdrachtomschrijving:

> Om de digitale overheid gevraagd en ongevraagd te kunnen adviseren over standaardisatie voor de Cloud, wil het Forum Standaardisatie graag een beeld krijgen van de standaarden die van strategisch belang zijn voor het Cloudbeleid. In het bijzonder wil Forum Standaardisatie weten welke cruciale standaarden al bestaan, welke nog moeten worden gespecificeerd, en op welke (Europese en internationale) standaardisatie- activiteiten de overheid nog invloed op kan en zou moeten uitoefenen.

## Hoofdvraag

Wij vragen de opdrachtnemer om een onderzoek uit te voeren dat een beeld geeft van de Europese, internationale en nationale standaarden en standaardisatieactiviteiten die relevant zijn voor Cloud platformen, systemen en diensten. Tevens vragen wij aan de opdrachtnemer om 'witte vlekken' te identificeren, dat wil zeggen domeinen waar open standaarden voor de Cloud nodig zijn maar nog niet bestaan.

## Deelvragen

Hierbij vraagt u ons de volgende onderzoeksvragen te beantwoorden:

1.  Welke Europese, internationale en nationale standaarden bestaan er voor Cloud, in het bijzonder voor Cloud-interoperabiliteit, dataportabiliteit, informatieveiligheid en processen?

2.  Welke Europese, internationale en nationale Cloud-standaarden zijn nog in ontwikkeling, of gepland?

3.  Zijn er witte vlekken? Dat wil zeggen, Cloud-technologieën of - toepassingen waar open standaarden nodig zijn, maar nog niet bestaan en nog niet ontwikkeling zijn?

4.  Op welke (Europese en internationale) standaardisatieactiviteiten voor Cloud zou de overheid of de private sector in Nederland invloed op moeten uitoefenen? Bijvoorbeeld omdat zij zich bewegen in een richting die niet overeenstemt met Nederlandse waarden zoals openheid, inclusie, veiligheid, privacy, digitale soevereiniteit, en een evenwichtige markt? En is dat nog mogelijk?

## Aanpak en betrokkenen

Voor dit onderzoek zijn allereerst bestaande onderzoeken en bronnen geanalyseerd. (zie bijlage 1). Vervolgens hebben er individuele interviews plaatsgevonden met experts op het gebied van standaarden, normeringen, digitale identiteit, Europese en Nederlandse digitale ontwikkelingen en ontwerp en architectuur. De gesprekken hebben plaatsgevonden van medio oktober tot medio november. Hiermee is een beeld ontstaan van de huidige stand van zaken met betrekking tot standaarden voor Regie op Gegevens en meningen die op dat moment leefde. De opgehaalde inzichten uit de gesprekken zijn geanalyseerd en vergeleken met de bestaande informatie en onderzoeken. Op basis hiervan zijn vervolgens de conclusies en aanbevelingen uit deze verkenning opgesteld. Daarna is op 1 december een expert bijeenkomst geweest waarin de resultaten van de verkenning zijn gepresenteerd en verschillende vraagstukken zijn besproken. De resultaten en individuele opmerkingen van de experts tijdens en na de expertbijeenkomst zijn zoveel mogelijk verwerkt in dit eindrapport.

**Tabel 1**

*Aanpak verkenning*

+----------------------------+----------------------------------------------------------------------------------+------------------------------------------------------------------------------+---------------------------+
| **Wat**                    | **Activiteit**                                                                   | **Resultaat**                                                                | **Wanneer**               |
+----------------------------+----------------------------------------------------------------------------------+------------------------------------------------------------------------------+---------------------------+
| **Voorbereiding**          | Gesprekken met opdrachtgever en adviseurs van deze voor afkadering               | Duidelijke focus en afkadering onderzoek                                     | Oktober 2022              |
|                            |                                                                                  |                                                                              |                           |
|                            | Desk research                                                                    |                                                                              |                           |
|                            |                                                                                  |                                                                              |                           |
|                            | Benaderen experts                                                                |                                                                              |                           |
+----------------------------+----------------------------------------------------------------------------------+------------------------------------------------------------------------------+---------------------------+
| **Onderzoek**              | Individuele (online) gesprekken\                                                 | Kennis, meningen en ideeën experts ophalen                                   | Oktober-November 202      |
|                            | met 10 experts                                                                   |                                                                              |                           |
+----------------------------+----------------------------------------------------------------------------------+------------------------------------------------------------------------------+---------------------------+
| **Analyse en opmaak**      | Analyseren en verwerken resultaten interviews en deskresearch                    | Beeld van de huidige stand                                                   | November 2022             |
|                            |                                                                                  |                                                                              |                           |
| **conceptrapport**         |                                                                                  | van zaken                                                                    |                           |
+----------------------------+----------------------------------------------------------------------------------+------------------------------------------------------------------------------+---------------------------+
| **Toetsing en validatie**  | Delen conceptrapport met\                                                        | Verdieping op de resultaten, aanvullende inzichten en validatie door experts | November- December 2022   |
|                            | experts voor feedback                                                            |                                                                              |                           |
|                            |                                                                                  |                                                                              |                           |
|                            | Organiseren expert bijeenkomst voor discussie inzichten, aanbevelingen en vragen |                                                                              |                           |
+----------------------------+----------------------------------------------------------------------------------+------------------------------------------------------------------------------+---------------------------+
| **Definitief eindrapport** | Verwerken feedback experts en inzichten expert bijeenkomst                       | Gevalideerde verkenning\                                                     | December 2022- Maart 2023 |
|                            |                                                                                  | naar benodigde standaarden                                                   |                           |
+----------------------------+----------------------------------------------------------------------------------+------------------------------------------------------------------------------+---------------------------+

*Betrokken experts*

Onderstaande experts zijn geraadpleegd voor deze verkenning. In de selectiecriteria is rekening gehouden met een representatie van experts vanuit diverse (overheids)organisaties en aanverwante organisaties die betrokken zijn bij het thema Regie op Gegevens. Het betreft de volgende experts:

-   

## Leeswijzer

