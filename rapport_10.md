# Bijlage 7: Risico’s van de toepassing van cloud en clouddiensten

Hoewel de voordelen evident zijn, brengt de overgang naar de cloud ook uitdagingen met zich mee. De Nederlandse overheid moet ook zorgen voor de naleving van zowel nationale als Europese regelgeving met betrekking tot gegevensbescherming.

Hoewel cloud computing veel voordelen biedt, zijn er ook verschillende risico's en uitdagingen waarmee (overheids)organisaties en individuen rekening moeten houden. Vragen over dataprivacy, beveiliging en de integratie met bestaande systemen, maar ook de toenemende marktpositie en daarmee de macht van de hyperscalers zijn ontwikkelingen die in de gaten moeten worden gehouden. Een mogelijkheid hiertoe is de toepassing van wetgeving, normen en standaarden.

In het onderzoek kwamen de volgende uitdagingen en risico’s naar voren:

1.  **Vendor-lockin:** de cloudmarkt heeft een groot risico op vendor-lockin. Als eenmaal voor een cloudleverancier is gekozen dan zijn er grote drempels om over te stappen naar een ander leverancier. Het grote risico op vendor lockin heeft de volgende oorzaken:

<!-- -->

1.  Clouddiensten worden binnen de overheid aanbesteed, waarna er één dienst overblijft en men zich daarop volledig richt. Een dergelijke aanbesteding kost veel tijd en moeite. Dit wordt nader onderbouwd in de [Marktstudie clouddiensten door ACM](https://www.acm.nl/system/files/documents/marktstudie-clouddiensten.pdf)[^16].

2.  Clouddiensten en met name de hyperscalers bieden allerlei makkelijk toegankelijke proprietary diensten aan. Andere cloudaanbieders hebben andere proprietary diensten die moeilijk overdraagbaar zijn van de ene cloudleverancier naar de andere. Met name de proprietary diensten, maken een overstap lastig. Een voorbeeld is Office 365 van Microsoft. Eenmaal in gebruik genomen beperken die de mogelijkheden tot een overstap naar een andere cloudleverancier. Ook dit punt wordt bevestigd door de [Marktstudie clouddiensten door ACM](https://www.acm.nl/system/files/documents/marktstudie-clouddiensten.pdf)[^17].

3.  Kosten van outbound data zijn veel hoger dan inbound. Het is dus goedkoop om data bij een cloudleverancier neer te zetten, maar de data verplaatsen naar een andere plek is duur. Dit kan organisatie ervan weerhouden om over te stappen naar een andere cloudleverancier. Dat zorgt voor onvoorspelbaarheid over de uiteindelijke totale kosten van gebruik van clouddiensten en de eventuele te realiseren besparingen als gevolg van een eventuele overstap. Vanuit de Data Act wordt beoogd dit tegen te gaan. Dit juist om switchen van de ene naar de andere provider niet te laten verhinderen door hoge kosten voor verplaatsen van data.

<!-- -->

2.  **“Winner takes all”-markt:** “Winner takes all” refereert aan een economisch principe waar de best performende platformen in staat zijn een hele markt of een zeer groot deel van een markt in handen te krijgen. De cloudmarkt heeft duidelijke kenmerken van een ‘Winner takes all’-markt. Dit wordt bevestigd door de Engelse [Cloud Services market study report](https://www.ofcom.org.uk/__data/assets/pdf_file/0027/269127/Cloud-services-market-study-final-report.pdf)[^18] [^19]

> Er is geen reden aan te nemen dat deze situatie voor de Nederlandse markt anders is dan dat in dit rapport wordt aangegeven. Ook wordt dit beeld van consolidatie bevestigd in de [Marktstudie clouddiensten door ACM](https://www.acm.nl/system/files/documents/marktstudie-clouddiensten.pdf). In dit rapport worden de mechanismen van deze consolidatie verder beschreven.

3.  **Kosten moeilijk te voorspellen:** Terwijl initieel cloudservices kostenbesparingen kunnen opleveren, kunnen onverwachte kosten optreden bij verhoogd gebruik, met name als organisaties niet zorgvuldig hun verbruik monitoren. Uit het onderzoek komt naar voren dat de prijsstelling van clouddiensten vooraf vaak erg moeilijk is in te schatten. De prijsstructuur is vaak zeer complex opgezet waardoor deze moeilijk voorspelbaar is. Een van de geïnterviewden gaf aan dat cloudkosten vaak alleen empirisch te bepalen zijn, dus achteraf. Naast technisch/organisatorische zijn er ook financiële overstapbelemmeringen. Deze ontstaan met name door de tariefstructuur die veel cloudaanbieders hanteren. Deze tariefstructuur is complex: voor elke handeling, opgeslagen GB of seconde rekenkracht wordt betaald.

4.  **Beveiligingsrisico’s:** De data van een organisatie bevindt zich buiten de directe controle van die organisatie, wat kan leiden tot zorgen over datalekken, hackpogingen en andere cyberbeveiligingsbedreigingen. Clouddiensten kunnen potentieel veiliger worden ingericht dan bestaande on-premise-diensten doordat deze vaak meer geavanceerde beveiligingsmaatregelen kunnen nemen. Het inrichten van een cloudomgeving vergt wel specifieke kennis en ervaring met het betreffende cloudplatform. Juist hier schuilt de zorg van veel geïnterviewden. Deze kennis is schaars en dat introduceert beveiligingsrisico’s.

5.  **Risico’s rond privacy van gegevens:** De opslag van gevoelige gegevens in de cloud kan leiden tot privacy zorgen, vooral als de cloudprovider gegevens opslaat in een ander rechtsgebied met andere privacywetten. Naast opslag van gevoelige gegevens gaat het ook om toegang tot de gegevens van buiten de EU, gebruik van telemetrie data etc. Zie ook de [Handreiking risicobeheersing public clouddiensten - Rijksportaal (overheid-i.nl)](https://rijksportaal.overheid-i.nl/onderwerpen/kaders/artikelen/rijksbreed-bedrijfsvoeringsbeleid/ict-beleid-en-informatiehuishouding/beleidskaders-informatisering/handreiking-risicobeheersing-public-clouddiensten.html)

6.  **Risico’s rond gegevenseigendom en -toegang:** Dit risico geldt met name bij SaaS-diensten. Daar waar een dienst wordt afgenomen en de afnemer niet meer zelf direct toegang tot de gegevens heeft. Veelal betreft het diensten die eerder on-premise werden afgenomen, zoals een gemeentelijk vergunningsysteem of een gemeentelijke applicatie voor burgerzaken. Deze applicaties verschuiven steeds meer van on-premise naar clouddiensten. Hierna heeft de afnemer veelal niet direct toegang meer tot de gegevens omdat deze niet meer op de infrastructuur van de afnemer staat, en dienen daar aanvullende afspraken voor gemaakt te worden.

7.  **Onvoldoende kennis en expertise**: Geïnterviewden geven aan dat deze op dit moment onvoldoende aanwezig bij de overheid en daardoor de overheid achter de feiten aanloopt. Inrichting van een cloudomgeving is vaak erg complex en vergt aanvullende kennis en ervaring boven on-premise-inrichting. Deze blijkt schaars bij de Nederlandse overheid. Bovendien vergt het kennis van de omgeving van de verschillende cloudaanbieders, zo vergt inrichting van Microsoft Azure andere kennis dan de inrichting van Amazon Web Services.

Uit het onderzoek blijkt dat overheden veelal los van elkaar kennis opbouwen, en er met samenwerking te verbeteren valt.

[^1]: Vanaf nu public clouddiensten, dit is de standaard gebruikte term voor publieke clouddiensten.

[^2]: The NIST Definition of Cloud Computing

[^3]: Privacy standaarden zijn hier bedoeld als standaarden die zich richten op het betrouwbaar verwerken en vertrouwelijk houden van persoonsgegevens die in de cloud worden opgeslagen en/of daar worden verwerkt.

[^4]: Er is op dit moment geen andere open standaard beschikbaar.

[^5]: In het [expertadvies over STARTTLS en DANE](https://www.forumstandaardisatie.nl/sites/default/files/Downloads/Bijlagen%20OS/STARTTLS%20en%20DANE/20180803-Expertadvies-STARTTLS-en-DANE-itbreiding-functioneel-toepassingsgebied.pdf) van augustus 2018 wordt het Forum Standaardisatie opgeroepen om over een jaar na de expertbijeenkomst van STARTTLS en DANE de stand van zaken rond de alternatieve technologie MTA-STS te evalueren.

[^6]: In het nog niet gepubliceerde expertadvies (1 dec 2023) over het verwijderen van 8 standaarden van de lijst van aanbevolen Open standaarden, adviseren de experts CalDAV niet van de lijst Open Standaarden te verwijderen, maar in procedure te brengen voor plaatsing op de ‘pas toe of leg uit’-lijst. CalDAV is de enige Open standaard voor de uitwisseling van kalendergegevens;

[^7]: In het nog niet gepubliceerde expertadvies (1 dec 2023) over het verwijderen van 8 standaarden van de lijst van aanbevolen Open standaarden, adviseren de experts WebDAV niet van de lijst Open Standaarden te verwijderen, maar in procedure te brengen voor plaatsing op de ‘pas toe of leg uit’-lijst. WebDAV is de enige open standaard om op een collaboratieve manier bestanden te creëren, bewerken en beheren;

[^8]: The NIST Definition of Cloud Computing, sept. 2021, NIST (National Institute of Standards and Technology)

[^9]: Cloud Security Market Analysis, v1.0, maart 2023, Enisa (European Union Agency of Cybersecurity)

[^10]: BIO Thema-uitwerking Clouddiensten, v2.2 maart 2023, Centrum informatiebeveiliging en privacybescherming

[^11]: Marktstudie Clouddiensten, 2023, ACM (Autoriteit Consument en markt)

[^12]: Https://www.rijksoverheid.nl/documenten/kamerstukken/2022/08/29/kamerbrief-rijksbreed-cloudbeleid-2022

[^13]: Deze is al beschikbaar, is een kader geworden geen richtlijn een heeft daarmee een verlichtend karakter: [<u>Implementatiekader risicoafweging cloudgebruik \| Rapport \| Rijksoverheid.nl</u>](https://www.rijksoverheid.nl/documenten/rapporten/2023/01/05/implementatiekader-risicoafweging-cloudgebruik)

[^14]: https://www.irm360.nl/blogitems/nis2-eu-cyber-security-wetgeving

[^15]: Preparatory work in view of the procurement of an open source cloud-to-edge middleware platform Architecture Vision Document maart 2022

[^16]: *“Wanneer een gebruiker eenmaal heeft gekozen voor een specifieke clouddienst is de drempel om voor die dienst over te stappen naar een andere cloudaanbieder in veel gevallen zeer hoog. Uit de gesprekken die de ACM voor deze studie heeft gevoerd, komt het beeld naar voren dat er weinig overstap plaatsvindt tussen clouddiensten van verschillende cloudaanbieders. In het bijzonder gebruikers van PaaS- en SaaS-diensten kunnen moeilijkheden ervaren bij het overstappen. Voor gebruikers van IaaS-diensten geldt dit in iets mindere mate.”*

[^17]: *“De lockin van afnemers geldt in het bijzonder wanneer er ook PaaS- en SaaS-diensten worden afgenomen in een geïntegreerd dienstenaanbod. Overstappen is bij ICT-producten en diensten – die in de praktijk vaak sterk verweven zijn met de processen binnen de organisatie – complex. Dat geldt voor geïntegreerde clouddiensten des te meer omdat er in veel gevallen opnieuw koppelingen moeten worden gemaakt en een overstap op meerdere diensten tegelijkertijd noodzakelijk is”*

[^18]: Cloud services market study, Final report, Ofcom, okt 2023

[^19]: ***“**There are two leading providers of cloud infrastructure services in the UK: Amazon Web Services (AWS) and Microsoft, who had a combined market share of 70% to 80% in 2022.2 Google is their closest competitor with a share of 5% to 10%.”*
